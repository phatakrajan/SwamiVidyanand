<?xml version="1.0" encoding="utf-8" ?>
<Parichay>
    <Item>
        <title>प. पू. स्वामी विद्यानंदजींचा परिचय.</title>
        <ImagePath>images/parichay/parichay.jpg</ImagePath>
        <Element></Element>
        <Description></Description>
        <Content>&lt;p>&lt;h2>प. पू. स्वामी विद्यानंदजींचा परिचय&lt;/h2>.
            &lt;/p>
            &lt;ul>
            &lt;h3>प. पू. स्वामी विद्यानंद (पूर्वाश्रमीचे दामोदर केशव पांडे) पू. स्वामींचा जन्म १९२४ रोजी कोजागिरी पौर्णिमेच्या शुभ दिवशी अमरावती जिल्ह्यात सावरखेड येथे झाला. जन्मापासूंचेच त्यांचे जीवन दिव्यानुभूतींनी भरलेले आहे. तरुण वयातच त्यांना अनेक अडचणींना सामोरे जावे लागले त्यामुळे आणि घरच्या आर्थिक परिस्थिती मुळे कॉलेजचे शिक्षण अर्धवट सोडून नोकरीच्या शोधात बाहेर पडावे लागले, त्यातही यश न आल्याने अगदी आत्महत्या करावी असे वाटण्यापर्यंत परिस्थिती आली. पण योगायोगाने डिफेन्स अकाउन्ट्समधे जबलपूरला नोकरी मिळाली व चित्र जरा पालटले. यापुढील जीवन आर्थिकदृष्ट्या सुस्थितीत जाऊ शकले असते पण आपल्या प्राप्ती चा विचार न करता मित्र, नातेवाईकांना व इतरांना मदत करण्याचा स्वभाव असल्यामुळे तसे झाले नाही. यांच सुमारास त्यांचा विवाह झाला. नोकरी लागल्यानंतर त्यांनी आपल्या बहीण-भावांची शिक्षणे, विवाह इ. जबाबदार्या  पार पाडण्यात हातभार लावला. पत्नीस ही शिकवले  आणि  External  म्हणून परीक्षा देऊन स्वतःही एम. ए. झाले. या सर्व कालखंडात गरीबीची साथ होतीच, आर्थिक ओढाताण होतीच.  त्यातच मधला मुलगा देवेंद्रचे जीवावरचे आजारपण झाले या सर्वातून पार पडताना शारीरिक, आर्थिक, मानसिक क्लेश विशेषच  झाले त्यामुळे आधीच ईश्वराभिमुक असलेल्या स्वभावात  आत्मोन्नतीची  तहान अधिक तीव्र झाली. पण येथेही सुरुवातीला अनेक बुवाबाबा व त्यांचे तोडगे सिद्धीसारखे वरपांगी उपाय, याने समाधान झाले नाही, निराशाच पदरी पडत होती. ही तहान, जेव्हा स्वामी स्वरुपानंद यांची भेट झाली तेव्हा तृप्त झाली. स्वामी स्वरुपानंदांमध्ये त्यांना त्यांचे सद्गुरू मिळाले आणि स्वामी स्वरुपानंदांनी सांगितलेल्या सोऽहम् साधनेच्या मार्गाने, नाथ संप्रदायाला अनुसरून स्वामींची साधना सुरू झाली. साधनेतील पायर्‍या चढत चढत ते स्वतः स्वामी झाले. त्यांना नाथ संप्रदायाची मुद्रा "विद्यानंद" मिळाली आणि अनुग्रह देण्याचा अधिकार मिळाला. साधना काळात स्वामीजींकडून श्री अरविंदांच्या पूर्णयोगाच्या तत्वज्ञानाचा व साधनेचा ही अभ्यास झाला.  श्री अरविंदांकडून आदेश मिळाल्याप्रमाणे स्वामीजी प्रगत आत्मोन्नतीसाठी काही दिवस एकांतवासात गेले होते. ते एक तपच म्हणावे.
            पू. स्वामींचे प्रवचनांचे वैशिष्ट्य म्हणजे अत्यंत गहन विषय ही ते अगदी सोपा करून सांगतात. जोडीला नेहमीच्या परिचित गोष्टीही सांगून विषय बिंबवण्याची त्यांची हातोटी विशेष आहे.
            पू. स्वामी जींनी १९९७ मध्ये पुणे व जळगाव येथे दिव्य जीवन वाटीकाश्रामाची स्थापना करून सोऽहम् साधकांना मुक्तपणे साधना करण्यास एक ठिकाण उपलब्ध करून दिले. स्वामींचे वास्तव्य पुण्याला आश्रमातच असते या खेरिज गावोगांव स्वामी विद्यानंद सेवा मंडळाची केंद्र आहेत. तेथेही स्वामीजींचे अनुग्रहीत भक्त नियमितपणे जमत असतात.
            पू. स्वामीजी,  स्वामीजींचे जीवन हे, (सोऽहम् साधकांसाठी) अध्यात्मपथावरील वाटसरूंसाठी ध्रुवतारा किंवा दीपगृहा सारखे मार्गदर्शक आहे. स्वामीजी स्वतः 'ते'  झालेले आहेत आणि सर्व साधकांना "तू ही तेच आहेस" (तत्वमसि) हे प्रचीतीस आणून देण्यासाठी त्यांची धडपड आहे
            &lt;/h3>
            &lt;/ul>
        </Content>
    </Item>
</Parichay>