<?xml version="1.0" encoding="utf-8" ?>
<Prabodhan>
    <Item>
        <title>स्वामींचे प्रबोधन</title>
        <ImagePath>images/prabodhan/prabodhan.jpg</ImagePath>
        <Element></Element>
        <Description> </Description>
        <Content>&lt;p>स्वामींचे प्रबोधन&lt;br/>
            &lt;br/>
            अध्यात्माचा दैनंदिन जीवनाशी संबध काय? अध्यात्माची आस केव्हा निर्माण होते?&lt;/p>
            &lt;ul>
            अरे! सुख, शांती आणि आनंद आपल्याला रोजच नको का असतो? आणि अध्यात्मातून आपल्याला तेच प्राप्त होत असते किंवा त्याकरिताच अध्यात्म जगायचे असते. रोजच्या व्यवहारात जी विविध स्वरूपाची कर्मे आपल्याकडून घडतात त्यात कधी संघर्ष असतो, मनाचे तणाव असतात. क्रोध, सूड, दुष्टबुद्धी इत्यादी भावना असतात. तसेच नैराश्य,
            उद्वेग इत्यादी मनाचे खच्चीकरण करणार्या घटना असतात. त्यावेळी सगळ्यांमधून बाहेर काढणारे व मनाची शांती डळमळीत न होऊ देणारे अध्यात्मच नव्हे काय? म्हणजे एक प्रकारे दैनंदिन जीवनात तर काय, पण क्षणाक्षणाला अध्यात्माची गरज आहे.
            प्रापंचिक स्तरावरील भौतिक जीवनात अहर्निश सुखाचीच धडपड चालू असते. अनुभव मात्र येतो की, सुखाबरोबर दु:ख जास्त प्रमाणात पदरात पडते. जे काय सुख मिळते त्यात सुद्धा कोठेतरी दु:खाची बोच असतेच. शारीरिक व मानसिक ह्या दोन्ही प्रकारे दु:ख घालवून सुख मिळवावे असेच वाटत राहते व त्याकरीता अखंड प्रयत्न असतो. अधून मधून
            प्रयत्नांना यशही मिळत राहते. केव्हातरी सर्वांगीण स्वरूपाचे नैराश्य जाणवते. यशानेही समाधान होत नाही. दु:ख सहन करण्यालाही मर्यादा राहत नाही. थोडक्यात, भौतिक सामर्थ्याची व प्रयत्नांची विङ्गलता आतूनच जाणवू लागते. तेव्हा असेही जाणवते की सुख ही काहीतरी वेगळी वस्तू आहे. जिला आपण सुख म्हणतो ती ‘ती नव्हे. सुखाचा दाता
            जिथे आपण शोधतो तिथे नसून कुठेतरी दुसरीकडे आहे व तोच मला मिळवायला हवा असे जेव्हा आर्ततेने वाटू लागते तेव्हा खर्या अर्थाने अध्यात्माची आस सुरू होते.

            &lt;/ul></Content>
    </Item>
    <Item>
        <title>स्वामींचे प्रबोधन</title>
        <ImagePath>images/prabodhan/prabodhan.jpg</ImagePath>
        <Element></Element>
        <Description> </Description>
        <Content>&lt;p>स्वामींचे प्रबोधन&lt;br/>
            &lt;br/>
            गुरूच्या प्राप्तीसाठी काय करावे? गुरू न मिळाल्यास आध्यात्मिक प्रगती कितपत शक्य आहे?&lt;/p>
            &lt;ul>
            श्री ज्ञानदेवांनी सांगितल्याप्रमाणे कर्मसाम्यदशा आली म्हणजे गुरू आपोआप भेटतो परंतु कर्मसाम्यदशा म्हणजे काय हे आपणास सहसा कळत नाही. म्हणून प्रेम निष्ठापूर्वक सद्ग्रंथाचे अखंड वाचन असू द्यावे. म्हणजे आपले समाधान होईल अशा प्रकारचा गुरू आपोआप भेटतो. सद्ग्रंथाचे उदाहरणार्थ ज्ञानेश्वरी, दासबोध, एकनाथी भागवत, तुकाराम
            गाथा, संजीवनी गाथा, स्वामी स्वरूपानंद, गुरूदेव रानडे, रामकृष्ण, श्री अरविंद आदींच्या वाङ्मयाचे वाचन असावे. म्हणजे आपल्याला नेमके काय मिळवावयाचे आहे याचा बोध होतो व तीच आर्तता वाढीला लागून शुद्ध ज्ञान देणारा सद्गुरू भेटतो.
            साधकाची तयारी असेल तर गुरूशिवाय देखील आत्मप्राप्ती होऊ शकते. परंतु असा साधक विरळा! कारण साधनेमध्ये अनेक प्रकारचे विक्षेप येणे शक्य असते व मायेचे कार्य अद्भूत रितीने चालू असल्यामुळे कामक्रोधादी आपलेच आंतरिक शत्रू प्रबळ होऊन उठतात व त्याच वेळी वैषयिक प्रलोभने साधकाला मूळ उद्दिष्टापासून च्युत करण्याची फार मोठी
            शक्यता असते. गुरू वेळोवेळी मार्गदर्शन करून त्याला या शत्रू प्रलोभनापासून दूर ठेवण्याचा प्रयत्न करित असतो. म्हणून साधकाचा एकाकी प्रयत्न हा त्याला हमखास सिद्धीला नेईलच असे सांगवत नाही. दुसरी गोष्ट अशी की, गुरू हा एका बाजूला अडचणी नाहीशा करित असतो तर दुसर्या बाजूला साधनेत सहजता आणतो. त्यामुळेच श्री ज्ञानेश्वर
            म्हणतात -‘म्हणोनि जाणतेने गुरू भजिजे । तेणे कृतकार्य होईजे । जैसे मूळ सिंचनी सहजे । शाखापल्लव संतोषती ॥

            &lt;/ul></Content>
    </Item>
    <Item>
        <title>स्वामींचे प्रबोधन</title>
        <ImagePath>images/prabodhan/prabodhan.jpg</ImagePath>
        <Element></Element>
        <Description> </Description>
        <Content>&lt;p>स्वामींचे प्रबोधन&lt;br/>
            &lt;br/>
            मन मन म्हणून ज्याला संबोधतो ते काय आहे? मनाच्या कार्याचे बरेवाईट परिणाम जीवाला भोगावे लागतात. तर मग मन जीवापेक्षा वेगळे कां? जीव, शिव यांचा मनाशी कशाप्रकारे संबंध आहे?&lt;/p>
            &lt;ul>
            मनुष्याचे ठिकाणी जीव, शिव व आत्मा अशा तीन सूक्ष्म शक्ती आहेत. मनाचे कार्य या तिघांशीही निगडीत असले तरी मुख्यत्वे जीवाशी निगडीत आहे. तथापि ते जीवापेक्षा भिन्न आहे. मन, बुद्धी, चित्त, अहंकार हे मनाचेच कप्पे. मनाचे कार्य संदेशवहनाचे, भौतिक जीवनातील अनुभव ग्रहण करण्याचे व साठविण्याचे, तसेच स्वयंभूरित्या
            अनुभवांच्या आधारावर कार्य करण्याचा निर्णय घेणे. उदा. एखादा पदार्थ गोड आहे की कडू याचा अनुभव घेणे, तो अनुभव साठवून ठेवणे व पुन्हा कधी डोळ्यांना तसा पदार्थ दिसला तर खावा की न खावा ते ठरविणे व तशी क्रिया (हात, तोंड आदी इंद्रियाद्वारे) घडवून आणणे. तो पदार्थ खाल्यावर त्यापासून मिळणारा सुख दु:खाचा अनुभव मात्र मन
            जीवाकडे पोचवतो व जीव सुखी वा दु:खी होतो. सुख दु:खात्मक संवेदना जीवापर्यंत पोचवणे व जीवाच्या सुखदु:खात्मक भावना वैखरीपर्यंत (इंद्रियापर्यंत) पोचवणे हे मनाचे कार्य. बर्हिमुख वृत्तीमुळे नाना प्रकारची सुखे व दु:खे भोगणे जीवाचे कार्य, जीवाप्रमाणे शिव हे एक तत्त्व आहे. ते शांत स्थिर, नेहमी अंतर्मुख सात्विक असे तत्त्व आहे. जीवापेक्षा
            शिवाची प्रवृत्ती एकदम भिन्न आहे. ते जीवाकडे अत्यंत प्रेमाने बघते, मात्र जीवाचे कार्यात ढवळाढवळ करीत नाही. दु:खे भोगताना जेव्हा जीव श्रांत, क्लांत होऊन क्षणभर अंतर्मुख होतो, तेव्हा त्याची दृष्टी शिवाकडे जाते. शिवाची दृष्टी जीवाकडे असतेच. त्या दृष्टीमुळे जीव सांत्वना पावतो. शिवाची दृष्टी जीवाकडे आणून देण्याचे कार्य मनच करते.
            मन दोघांचा संबध जोडते. आत्मा जीव व शिव याहून वेगळा पण शिवापासून निकट व जीव व शिव दोघांनाही शक्ती पुरविणारा. जीवशिवाचे ऐक्यांतर मनाचे कार्य शिवाचे पलीकडे जात नाही. मात्र आत्म्याची अवतरण प्रक्रिया सुरू होते. ते तेज जीवशिवाबरोबरच मनातही उतरते व मन जीवाशिवाचे प्रेरणेने मर्यादित न राहता अमर्याद होते. मन तेच पण
            त्याचा अनुभव बदलतो, विचार बदलतात, तर्काची पद्धत बदलते. मन आत्म्याचे स्तरावरून अनुभव ग्रहण करू लागतो.
            अशा प्रकारे मन ही जीव, शिव व आत्मा या तिघांना जोडणारी पण तिघांपेक्षा वेगळी अशी स्वतंत्र संस्था आहे.
            &lt;/ul>
        </Content>
    </Item>
    <Item>
        <title>स्वामींचे प्रबोधन</title>
        <ImagePath>images/prabodhan/prabodhan.jpg</ImagePath>
        <Element></Element>
        <Description> </Description>
        <Content>
            &lt;p>स्वामींचे प्रबोधन&lt;br/>
            &lt;br/>
            हेच मन खर्या सुखाला कारणीभूत कसे होईल?
            &lt;/p>
            &lt;ul>
            तेही याच मनाच्या द्वारे आपल्याला साधता येते. जशी अखंड सुखाची आवड मनाला असते, तशीच त्या सुखापासून प्राप्त होणारी गोडी स्मृतिरूपाने त्याच्या ठिकाणी तरंगत राहते. म्हणून मनाचा केवळ सुखाविषयीचा आवेग किंचित बाजूला सारून सात्विक सुख मनास दिले तर त्याची गोडी या मनाला लागते. वारंवार ही क्रिया घडत गेली  म्हणजे
            तत्काळ सुख देणारी व आता दु:खद वाटत असली तरी परिणामी सुखद होणारी गोष्ट ते मन पारखू शकते. श्री ज्ञानेश्वर माऊलीने नाही का म्हटले ?
            कां जे यया मनाचे एक निके । जे देखिले गोडीचिया ठाया सोके ।
            म्हणोनि अनुभव सुखचि कवतिके । दावीत जाइजे ॥
            सात्विक स्वरूपाची गोडी मनाला लावीत असताना मनातील अनंत स्वरूपाची गुंतागुंत हळूवार रीतीने चुचकारून काढून टाकावी लागते. म्हणजे हळूहळू त्या मनाचे शुद्धिकरण होते व ते स्वरूपाचा ध्यास घेऊ लागते. माझी गुरुमाऊली स्वामी स्वरूपानंदानी म्हटले आहे.
            &lt;br/>
            सूत गुंतले उकलावे । तैसे मन स्वरूपी लावावे ।
            &lt;br/>
            मानीत मानीत न्यावे । मूळाकडे ॥
            &lt;/ul>
        </Content>
    </Item>
    <Item>
        <title>स्वामींचे प्रबोधन</title>
        <ImagePath>images/prabodhan/prabodhan.jpg</ImagePath>
        <Element></Element>
        <Description> </Description>
        <Content>&lt;p>स्वामींचे प्रबोधन&lt;br/>
            &lt;br/>
            संसार कसा करावा?&lt;/p>
            &lt;ul>
            मी सांगत असलेल्या अध्यात्ममार्गात प्रपंच उपेक्षित नाही. फक्त माझे सांगणे एवढेच की आध्यात्मिक पार्श्वभूमीवरून प्रपंच करावा. बहुतांशी लोक प्रपंचाचे पार्श्वभूमीवरून अध्यात्म करतात. म्हणजे प्रपंचातील दु:खे नाहीशी व्हावीत म्हणून, म्हणजे हेतू बाळगून, सकाम उपासना करतात. ते मला मान्य नाही. याउलट भगवंताचे स्वरूप कळावे या भावनेने
            गुरूने सांगितलेली साधना निष्ठापूर्वक करीत गेल्यास प्रपंचातील दु:खे आपापत: च सुसह्य होतात आणि भगवंताच्या दर्शनाची ओढ लागते. त्यामुळे सर्व संसारावर भगवंताची छाया पडते. आपण आनंदी राहतो, घरातील संघर्ष टळतात, षड्रिपू आपोआप क्षय पावू लागतात. आध्यात्मिक स्तरावरचे अनुभव येऊ लागतात. हा सुद्धा आध्यात्मिक क्षेत्रातील
            भौतिक पातळीवरचा उत्तम दर्जाचा अनुभवच आहे.
            &lt;/ul></Content>
    </Item>
    <Item>
        <title>स्वामींचे प्रबोधन</title>
        <ImagePath>images/prabodhan/prabodhan.jpg</ImagePath>
        <Element></Element>
        <Description> </Description>
        <Content>&lt;p>स्वामींचे प्रबोधन&lt;br/>
            &lt;br/>
            जगात प्रामाणिकपणाने वागणारे, आपले कर्तव्य योग्य प्रकारे पार पाडणारे, त्यांच्या कल्पनेप्रमाणे देवाची भक्ती करणारे असे काही लोक असतात. तथापि त्यांनाही हाल अपेष्टा, अपमान, अपेक्षाभंग हे भोगावे लागत असल्याचे दिसते, असे का व्हावे?&lt;/p>
            &lt;ul>
            जीवन हे प्रारब्धाधीन असल्यामुळे भोगाव्या लागणार्या हाल अपेष्टा, अपमान, अपेक्षाभंग हा पूर्वकर्माचा फलस्वरूप परिपाक असतो. त्याचा संबध ह्या जन्मातील सत्कृत्यांशी किंवा उदार वागणुकीशी जोडू नये. गतजन्मात आपण चांगले वागलो नाही म्हणून ह्या जन्मी दु:ख प्राप्त झाले. ते भोगणेच आवश्यक आहे. ह्याही जन्मात जर तसेच वागलो तर
            पुन्हा तसेच दु:ख येणार. म्हणून आता तरी चांगले वागावे की ज्यामुळे पुढील जन्म दु:खमय होणार नाही.
            &lt;/ul></Content>
    </Item>
    <Item>
        <title>स्वामींचे प्रबोधन</title>
        <ImagePath>images/prabodhan/prabodhan.jpg</ImagePath>
        <Element></Element>
        <Description> </Description>
        <Content>&lt;p>स्वामींचे प्रबोधन&lt;br/>
            &lt;br/>
            हल्लीच्या जीवनात कार्यालयात जबाबदारीचे काम करणार्या माणसाला खूप ताण सोसावा लागतो. तो कमी व्हावा याकरिता पारमार्थिक- दृष्ट्या त्याने काय करावे?&lt;/p>
            &lt;ul>
            ह्याकरिताच साधना करावयाची असते ना? साधनेतून साधकाला ज्ञानप्राप्ती होत असते. त्यामुळे केव्हातरी त्याला उमगते की प्रत्येक कर्मात आपण केवळ निमित्तमात्र आहोत. कर्ता करविता वेगळाच आहे. कर्मामध्ये अनेक लोकांशी संबध येतो. प्रत्येकाची पिंडप्रकृती भिन्न असते. वैचारिक व प्राकृतिक भिन्नतेनुसार मानसिक ताण किंवा संघर्ष निर्माण
            होतात. हे सर्व तात्कालिक असते. काळाच्या ओघात सर्वच बदलत राहते. ही जाण साधकाने ठेवावी व ताण ईश्वराला समर्पण करून कर्मे मात्र प्रामाणिकपणे करावीत. ह्याकरिता ज्ञानदेवांनी एक उपाय सांगितला-
            ‘ते क्रियाजात आघवे । जे जैसे निपजेल स्वभावे । ते भावना करूनी करावे । माझीया मोहरा ॥
            ताणतणावासह व त्या त्या वेळी आपल्या मनात निर्माण होणार्या प्रेमयुक्त व दु:ख युक्त भावनांसह दिवसभरातील संपूर्ण कर्मजात ईश्वराला समोर कल्पून त्याला अर्पण करावे. दररोज झोपतेवेळी असे केल्याने साधक कर्मबंधातूनही सुटतो व मानसिक ताणही कमी होतो.
            &lt;/ul></Content>
    </Item>
    <Item>
        <title>स्वामींचे प्रबोधन</title>
        <ImagePath>images/prabodhan/prabodhan.jpg</ImagePath>
        <Element></Element>
        <Description> </Description>
        <Content>रब्धभोग भोगून जीर्ण झाला.) म्हणून तो गळून पडतो. ज्या वेळी तो गळून पडतो त्या वेळी मनात जागृत असलेल्या वासना व देहाच्या निर्मितीपासून गळून पडेपर्यंत घडलेली पापपुण्यात्मक कर्मे ह्यातून नवीन देहाची धारणा तयार होते व त्या देहाची खोळ पुढे सूक्ष्म देह धारण करते, अशारितीने जन्म व मृत्यूही अखंड परंपरा चालू राहते. ही परंपरा
            केवळ स्थूलदेहाचीच असते. सूक्ष्मदेह (ज्याला लिंगदेह वा वासनादेह म्हणतात) मात्र कायमच असतो. त्याला मृत्यू नाही. फक्त वरच्या खोळीत बदल तेवढा आहे.
            मृत्युसमयीच्या वासना व अवघ्या जीवनातील कर्म ह्यानुसार नवीन जन्म प्राप्त होत असतो. साधक म्हटला म्हणजे ईश्वरप्राप्ती हीच त्याची एकमेव प्रबळ वासना असते. साधकदशेत पुण्यसंचय झाला असल्याने बर्याचशा वासना व पापकर्म यांचाही क्षय झालेला असतो. फक्त मृत्युसमयी त्याचे आयुष्य संपलेले असते. म्हणून त्याच देहात साधनेबाबत
            पुढ&lt;p>स्वामींचे प्रबोधन&lt;br/>
            &lt;br/>
            मृत्यू म्हणजे नेमके काय? साधकाचा मृत्यू आल्यास पुढे साधनेसंबंधाचे काय घडते?&lt;/p>
            &lt;ul>
            एक जीवन समाप्त झाले म्हणजे जो देहपात होतो त्याला मृत्यू असे म्हणतात. अगदी खरे वेदान्त दृष्टीने पाहिले तर मृत्यू असा संभवतच नाही. स्थुलदेहातील बदल परंतु सूक्ष्म देहाचे सातत्य असाच सर्व भाग असतो. देह जीर्ण झाला (झिजून जीर्ण एवढीच कल्पना नसून जेवढा प्रारब्धभोग भोगण्याकरिता देहाची योजना ईश्वराने केलेली असते, तो
            प्राील मार्गक्रमण करणे त्याला शक्य नसते, एवढेच. त्याची परिपूर्तता ईश्वर स्वयमेव करतो. म्हणजे वासनेनुसार पुढील जीवनात त्याला साधकदशा प्राप्त होणे हे तर सहजसिद्ध आहे परंतु साधनेमुळे त्याच्यावर ईश्वराचा जो विशेष अनुग्रह झालेला असतो, त्यानुसार काही प्रमाणात उरलेल्या पापकर्माचे देखील परिणामस्वरूप असे क्षालन होते व
            साधनेकरिता सुयोग्य अशा प्रकारची परिस्थिती असेल अशी व्यवस्था नवीन जन्मात होते. सुयोग्य भक्तिमार्गी माता-पिता, प्रापंचिक चिंता उदभवणार नाही अशा प्रकारची योग्य आर्थिक परिस्थिती व सहज प्रसन्नचित्त राहू शकेल अशी कौटुंबिक व्यवस्था आदी गोष्टी जिथे असतील तिथेच त्याचा जन्म मिळतो व त्याची साधना उत्तम रितीने नवीन
            जन्मात चालू राहते.
            &lt;/ul></Content>
    </Item>
    <Item>
        <title>स्वामींचे प्रबोधन</title>
        <ImagePath>images/prabodhan/prabodhan.jpg</ImagePath>
        <Element></Element>
        <Description> </Description>
        <Content>&lt;p>स्वामींचे प्रबोधन&lt;br/>
            &lt;br/>
            आत्मज्ञान म्हणजे काय? त्याचे स्वरूप कसे आहे? आत्मज्ञानी निर्भय का असतो?&lt;/p>
            &lt;ul>
            विश्वात सर्वगत असलेले जे चैतन्य, हेच कुठल्याही ठिकाणी चैतन्यस्वरूपातच आहे. ह्याची पूर्ण जाण ज्याच्या ठिकाणी असते तोच आत्मज्ञानी. जो सगळ्या विश्वाचा नियंता आहे तोच प्रत्येक जीवाच्या ठिकाणी अंशरूपाने विद्यमान असतो, त्यालाच आत्मा असे म्हणतात. साधक साधना करित करित आत्म्यावर असलेली पुटे बाजूला सारीत पुढे जात
            असतो. ही पुटे म्हणजेच स्थुलदेह, मन, बुद्धी, चित्त, अहंकार, इंद्रियवासना, त्रिगुणाच्या अवस्था, पंचमहाभूतांची कार्ये, पंचकोश आदि. ह्या सर्वांचा भेद होणे म्हणजे सगळ्यांची शुद्धी होणे होय. हे शुद्धिकरण जसे घडत जाते तशी साधकाला एक निखळ दृष्टी प्राप्त होते. जगाच्या पसार्यात, शुद्ध चैतन्यमय व अक्षय आत्म्याचे कार्य आणि चैतन्यमय
            परंतु नाश पावणारे. क्षणभंगुर आणि अखंड बदल होत असलेले मायेचे कार्य, ह्यातील भेद त्याला उमजू लागतो. स्वाभाविकच जे क्षणिक, लटके व दुख:दायक आहे तिकडे दुर्लक्ष करून जे कायम व आनंद देणारे आहे तिकडेच तो अधिक जोराने वाटचाल करू लागतो व तद्रुपच होऊन जातो. म्हणजे हा प्रवास संपला की जी अवस्था येते ती
            आत्मस्थिती. त्या स्थितीची, स्वसंवेद्य स्वरूपाची जाण म्हणजेच आत्मज्ञान.
            दिसणार्या, भासणार्या विश्वाचे समग्र अंतर्बाह्य स्वरूप आत्मज्ञानी माणसाला पूर्ण ज्ञात असल्यामुळे त्याला विश्वातील प्रत्येक वस्तू ही चैतन्यमयच दिसू लागते. म्हणजेच स्वत:चेच रूप तो सगळ्यांमध्ये पाहू लागतो. त्यामुळे कोणाविषयी भीती वाटण्याचे त्याचे ठिकाणी प्रयोजनच निर्माण होत नाही. त्याला कोणाकडून काही घेणे नसते; म्हणून
            त्याचेजवळ दीनवाणीपणाही असत नाही. कुठल्याही वस्तूची त्यास आसक्ती नसते; म्हणून तिच्या प्राप्तीकरिता धडपड, उत्कंठा व तगमगही त्याचेजवळ नसते. त्याला कशाचाही मोह नसल्यामुळे एखादी वस्तू प्राप्त झाली काय न झाली काय, प्राप्त झाल्यास त्याचेविषयी हर्ष वा न झाल्यास त्याचे विषयी शोक हाही त्याचे जवळ नसतो. सर्वत्र मीच
            भरलेला आहे अशी त्याची स्थिर भावना असल्यामुळे त्यातून देहबुद्धीचा संपूर्ण निरास झाला असल्यामुळे प्रत्यक्ष डोंगर तूटून पडला अथवा धरणी दुभंगली तरी त्यांचे त्याला भय वाटत नाही.

            &lt;/ul></Content>
    </Item>
    <Item>
        <title>स्वामींचे प्रबोधन</title>
        <ImagePath>images/prabodhan/prabodhan.jpg</ImagePath>
        <Element></Element>
        <Description> </Description>
        <Content>&lt;p>स्वामींचे प्रबोधन&lt;br/>
            &lt;br/>
            खरे वैराग्य कशास म्हणावे?&lt;/p>
            &lt;ul>
            विवेकपूर्ण अनासक्ती जेव्हा निर्माण होते तेव्हाच खरे वैराग्य प्रकट होते. वैराग्य म्हणजे सर्व प्रपंचाचा आतून येणारा तिटकारा. वरपांगी येणारा नकोपणा हा अंत:करणात स्थिर राहत नाही. तो कित्येकदा त्रागाही होऊन बसतो. पुष्कळदा परमार्थविषयी एक आकर्षण निर्माण होते व भावनेच्या भरात मनुष्य प्रापंचिक गोष्टींचा त्याग करून संन्यास ग्रहण
            करतो. पुढे तो भावनेचा भर ओसरला म्हणजे प्रपंचाची आतून वाटत असलेली गोडी पुन्हा जागृत होते व एक प्रकारचे वैङ्गल्य निर्माण होते. वैराग्य टिकत नाही.
            खरे वैराग्य ही एक प्रकारची तृप्ती आहे. तसेच प्रपंचाची क्षणभंगुरता जाणून त्याविषयी आलेले नैराश्य आहे. उदाहरणार्थ, स्मशानामध्ये प्रेत जळत असताना पाहीले म्हणजे आपल्याला स्वत:च्या देहाविषयी काही वेळ का होईना क्षणभंगुरता जाणवू लागते. सुग्रास व पोटभर उत्तम जेवण झाले म्हणजे एक प्रकारची तृप्ती येते. त्यानंतर, खाल्लेल्या
            पदार्थापेक्षाही अधिक चांगले देतो म्हटले तरी आपल्याला खाववत नाहीत. तसेच रतिसुखानंतर एक प्रकारची ग्लानी येते. त्याच वेळी एखादी रंभा, उर्वशी समोर आली व स्वेच्छेने भोग देण्यास सिद्ध झाली तरी मनुष्य ते सविनय नाकारतो. हा क्षणभंगुरत्वाचा, तृप्तीचा व ग्लानीचा उदासीन भाव ज्या वेळी त्या त्या क्षणापुरता मर्यादित राहत नाही व त्याला
            चोवीस तासांची अखंडता प्राप्त होते त्यालाच खरे वैराग्य म्हणतात.
            याहूनही खोलवर विचार असा की, माणसाला परमेश्वराचा खरा ध्यास लागला व त्याच्या प्राप्तीकरिता त्याचा जीव तुटू लागला म्हणजे इतर सर्व गोष्टी अगदी आवश्यक तेवढ्याच तो करतो. खानपान, विहार आदीसुद्धा एवढ्याच प्रमाणात उपभोगतो की, ज्यामुळे त्यांच्या साधनेला बाधा निर्माण होत नाही. ईशप्राप्तीची तळमळ हाच एकमेव त्याच्या गोडीचा
            व आसक्तीचा विषय असतो. त्यासमोर इतर सर्व गोष्टी व उपभोग त्याला नीरस वाटू लागतात, हे स्वयमेय प्रकट झालेले वैराग्य होय.

            &lt;/ul></Content>
    </Item>
    <Item>
        <title>स्वामींचे प्रबोधन</title>
        <ImagePath>images/prabodhan/prabodhan.jpg</ImagePath>
        <Element></Element>
        <Description> </Description>
        <Content>&lt;p>स्वामींचे प्रबोधन&lt;br/>
            &lt;br/>
            सोऽहम्-बोध मनामध्ये कसा ठसेल? वा सोऽहम् बोध म्हणजे काय?&lt;/p>
            &lt;ul>
            बोध याचा अर्थ जाण असा आहे. समज वेगळी व जाण वेगळी, एखादी गोष्ट समजली म्हणजे त्याची जाण येतेच असे नाही, उदा. हिमालयातील भोजवृक्ष चित्रात पाहिल्यानंतर, तो कसा आहे हे मला समजते परंतु मी जेव्हा प्रत्यक्षात हिमालयात जातो तो वृक्ष पाहतो तेव्हा त्या वृक्षाची साल सहजरितीने कशी बाहेर पडते व मोठमोठ्या आकाराचे
            कागदासारखे सुटे पापुद्रे त्यातून कसे बाहेर पडतात हे अनुभवाला येते. अध्यात्मजीवनात पूर्वीच्या काळी भूर्जपत्र वापरून सध्याच्या कागदासारखा त्याचा उपयोग कसा होत असेल याची जाण आतूनच निर्माण होते.
            अध्यात्मजीवनात प्रवेश केल्यानंतर ईश्वराविषयीच्या काही कल्पना साधकाच्या मनात स्पष्ट होत राहतात. त्यातून त्याची समग्र साधनामार्गाविषयी व प्रत्यक्ष परमेश्वरा विषयी एक कल्पना किंवा समज तयार होत जाते. हळूहळू साधनेतून, केव्हातरी मन, बुद्धीचा प्रांत ओलांडून तो पुढे जातो. शांत, निस्तरंग अशी मनाची अवस्था झाली म्हणजे विचार,
            तर्क, भावना इत्यादींचे भ्रमणात्मक कार्य जणू बंद पडते. मन, बुद्धी, चित्त इत्यादी जणू नाहीतच असे होऊन जाते. अशा वेळी सगुण अथवा निर्गुणस्वरूपी ईश्वराचे जणू काय अवतरणच आपल्या हृदयात व्हावे असा अनुभव येतो. त्या अनुभवातून ज्ञानाची कवाडे उघडली जातात. समग्र विश्व, त्या विश्वाला अंतर्बाह्य व्यापून असलेला परमेश्वर, त्याच्याच
            एका सूत्रात बांधलेला मी, इत्यादीसह जीव, जगत व जगदीश्वर ह्यांच्या रहस्यमय कार्याचे प्रकटीकरण होते. विश्व व वैश्विक कार्य हा भ्रम राहत नाही. जे सत्य आहे व अनंत आहे तेच जणू मूर्तिमंत रितीने संवेदित होते. संवेदित होताना जणू काही ज्ञानाचा प्रवाह हृदयातून शांत गतीने वाहावा व तोही स्थिरस्वरूपाने अखंड असावा. अशी जाण निर्माण
            होते; तीही हृदयाच्या गाभार्यात. त्यावेळी असे वाटते की, खरोखर आजपर्यंत जो परमेश्वर पाहण्याचा काया, वाचा मनाने प्रयत्न केला, तोच परमेश्वर आज माझ्या अनुभूतीत उतरला किंबहूना आता तो मीच झालेलो आहे. हाच सोऽहम्-बोध होय.

            &lt;/ul></Content>
    </Item>
    <Item>
        <title>स्वामींचे प्रबोधन</title>
        <ImagePath>images/prabodhan/prabodhan.jpg</ImagePath>
        <Element></Element>
        <Description> </Description>
        <Content>&lt;p>स्वामींचे प्रबोधन&lt;br/>
            &lt;br/>
            कोणतेही कर्म करताना ईश्वराचे अनुसंधान कसे ठेवावे?&lt;/p>
            &lt;ul>
            अनुसंधान ठेवणे ही अवधानप्रक्रिया आहे. आपण घरी जेवत असताना ऑफीस मधील महत्वाच्या कामाकडे लक्ष ठेवतोच ना! आई घरकाम करताना आपल्या तान्हुल्याची भूक जाणतेच ना! हाती घेतलेल्या कामात मग्न असलेले मन दुसर्या कुठल्यातरी महत्वपूर्ण गोष्टीबाबत जाणीव बाळगते. ह्यालाच अवधान असे म्हणतात. भौतिक क्षेत्रात असे अवधान
            नेहमीच ठेवावे लागते. कित्येकदा तर एकाच वेळी अनेक गोष्टींकडे आतून जाणीवपूर्वक लक्ष द्यावे लागते. यशस्वी रीतीने जो हे करू शकतो त्याला अष्टावधानी असे म्हणतात. लोकमान्य टिळक अष्टावधानी होते असे सांगतात. हेच अवधान अधिक सूक्ष्म करून निरंतर ईश्वराशी निगडित ठेवावे. ‘घार हिंडते आकाशी । लक्ष तिचे पिलापाशी ॥ ह्या
            पद्धतीने मनातील एक तंतू ईश्वराकडे अवधान पद्धतीने स्थिर करावा. नर्तकी ज्याप्रमाणे अंगाखांद्यावरील दिव्यांकडे, बाजूने उठत असलेल्या वाद्यझंकाराकडे व त्याच वेळी स्वत:च्या पदान्यासाकडे लक्ष ठेवते. त्याप्रमाणे अवधान असावे. नर्तकीला, आईला व नोकरी करणार्याला जर हे जमते तर आपल्यालाही ईश्वराच्या बाबतीत ते का बरे जमू नये?

            &lt;/ul></Content>
    </Item>
    <Item>
        <title>स्वामींचे प्रबोधन</title>
        <ImagePath>images/prabodhan/prabodhan.jpg</ImagePath>
        <Element></Element>
        <Description> </Description>
        <Content>&lt;p>स्वामींचे प्रबोधन&lt;br/>
            &lt;br/>
            विषय व वासना यांना नष्ट करावे लागत नाही, तर नियंत्रित करावे लागते.&lt;/p>
            &lt;ul>
            विषय व वासना यांना देखिल नष्ट करावे लागत नाही, तर नियंत्रित करावे लागते. विषय म्हणजे उपभोग्य वस्तू व वासना म्हणजे उपभोगाची इच्छा. प्रत्येक विषय व प्रत्येक वासना नियंत्रित प्रमाणात म्हणजे अगदी जरूर तेवढीच असेल तर ती  सुखद होते. नियंत्रण म्हणजे ताबा सुटल्यास ती दु:खद् होते. अगदी साधे उदाहरण घेऊन देखील हे
            पटेल. आपले रोजचे भोजन कितीही सुग्रास असले, तरीही आहरापुरते घेतले तरी तृप्ती आहे व सुख आहे. आग्रहाखातर व चविष्ट झाले असल्यामुळे  वासनेच्या उभारीतून मर्यादेपेक्षा जास्त खाण्यात आले, तर त्यापासून व्याधी व दु:ख अंती निर्माण होते. आद्य कवींनी भोजनाच्या बाबतीत एक उत्कृष्ट संबोधन केले आहे.&lt;br/>
            वदनी कवल घेता नाम घ्या श्रीहरीचे ॥&lt;br/>
            सहज हवन होते नाम घेता फुकाचे ।&lt;br/>
            जीवन करी जिवित्वा अन्न हे पूर्ण ब्रह्म ॥&lt;br/>
            उदर भरण नोहे जणीजे यदन्य कर्म  ।&lt;br/>
            एकूण काय तर विषय व वासनेचा नियंत्रित उपभोग हाच सर्व सुखाचा मूळमंत्र आहे.
            &lt;/ul></Content>
    </Item>
    <Item>
        <title>स्वामींचे प्रबोधन</title>
        <ImagePath>images/prabodhan/prabodhan.jpg</ImagePath>
        <Element></Element>
        <Description> </Description>
        <Content>&lt;p>स्वामींचे प्रबोधन&lt;br/>
            &lt;br/>
            जीव आणि आत्मा &lt;/p>
            &lt;ul>
            जीव म्हणजे जीवात्मा, वस्तुतः जीव व आत्मा ह्या दोन स्वंतंत्र शक्ती आपल्या देहात असतात. देहाला होणारी सुख दु:ख तसेच देहांतर्गत असणारी इंद्रिये व त्यांना येणारे अनुभव ह्या सगळ्याच्या संवेदना जीवाला (जीवात्म्याला) होत असते. त्यामुळे जीव देहाचे सुख दु:ख भोगणार्या देहाशी निगडीत असा असतो. जीवाच्या अस्तित्वाला मात्र जी शक्ति
            मिळते ती आत्म्याकडून. आत्म्यालाच शिव असेही म्हणण्यात येते. आत्मा हा वीज बटनांमधून पंख्यापर्यंत यावी त्याप्रमाणे जीवाला शक्ती पुरवतो, पण स्वत: मात्र जीवाच्या सुखदुखांपासून अलिप्त असतो. आत्म्याचा संबंध ईश्वराशी
            जोडलेला असतो. ईश्वराच्या चढत्था, वाढत्या पण सूक्ष्म समर्थ्यानुसार अनेक श्रेणी निर्माण झालेल्या आहेत.  एका देहापुरता मर्यादित तो आत्मा. सर्व
            आत्मे मिळून तयार होणारा तो परमात्मा. परमात्म्याला शक्ती देणारा व विश्व चालवणारा तो विश्वातमा. विश्वातम्याहून सूक्ष्म परंतु विश्वाची उत्पत्ती व लय
            साधणारे ते ब्रह्म. बह्याला अव्यक्ताकडून व्यक्त करणारे व स्वत: ब्रह्माहूनही सूक्ष्म असणारे अव्यक्त तत्त्व म्हणजे परब्रह्म अशी ही आत्म्यापासून परब्रह्मापयंत
            साखळी आहे.
            जीव व आत्मा यांना जोडणारे तत्व म्हणजे प्राण. प्राणाचे कार्य वायुरूप असून ते श्वास या माध्यमातून चालते. मूळ आत्मशक्ती स्वतः चा वेगळेपणा कायम ठेवून प्राणात अवतरते. म्हणूनच प्राण जीवाचे तथा देहाचे समग्र कार्य करून पुन्हा आत्म्यासारखा अलिप्त राहतो.

            &lt;/ul></Content>
    </Item>
    <Item>
        <title>स्वामींचे प्रबोधन</title>
        <ImagePath>images/prabodhan/prabodhan.jpg</ImagePath>
        <Element></Element>
        <Description> </Description>
        <Content>&lt;p>स्वामींचे प्रबोधन&lt;br/>
            &lt;br/>
            सद्गुरू &lt;/p>
            &lt;ul>
            सद्गुरू हे प्रेणाथान आहे. कृतीस्थान नव्हे.  शिथ्याचे हृदय
            ही सद्गुरच्ची कर्मभूमी असते. म्हणजेच तो हृदयातून प्रेरणा देतो एवढेच. प्रत्यक्ष
            कार्य किवा साधना ही शिष्यालाच करावी लागते. तसे होत नसल्यास प्रयत्नपूर्वक
            योग्य वातावरण निर्माण करून घ्यायचे.
            प्रत्येकाव्या जीवनात मानसिक वा शारीरिक किंवा दोन्ही स्तरांवर कुठेतरी
            दु:खाचा बिंदू अथवा ओघ हा असतोच. ‘दु:खमुक्त जगला का रे कुणी जीवनात’
            हे अटळ सत्य आहे, पण त्याच वेळी काही बाबतीत आपण भाग्यवान असतोच ना?
            शिक्षण, संस्कार, व आर्थिक समृद्धी यापैकी काहीही नसलेले गुणवान लोकहीं
            आपल्या डोठ्यांसमोर असतात. त्यांचेकाडे बघावे म्हणजे आपले दु:ख कमी होते.
            वस्तुस्थिती जी आहे ती असणारच, फक्त मनाने त्यावर मात करण्यास शिकावे आणि
            व्याकरिताच थोडीफार साधना अवश्य करावी.

            &lt;/ul></Content>
    </Item>
</Prabodhan>